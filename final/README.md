# Taitaja 2024 Web-Kehitys finaalitehtävä

## Tehtävän yleiskuvaus

Taitaja 2024 Finaalitehtävässä tulee luoda, suunnitella ja kehittää Retro Game Houselle High Score Hall Of Fame kunniagalleria sivusto. Sivustolla näytetään peleistä pelikohtaisesti parhaat pelitulokset. Kunniagalleria tehdään peli- tai tapahtumakohtaisesti ja parhaiten pelanneet pelaajat pääsevät kunniatauluun.

Tehtävässä vaaditaan HTML:n, CSS:n, Javascriptin ja PHP versio 8.2 tai uudempan ja SQL-tietokannan Mariadb 10.6 osaamista. Varmista, että noudatat versionhallinnan parhaita käytäntöjä siten, että huolehdit selkeistä commit-viesteistä, haaroista ja dokumentaatiosta.

**Huom!** CSS-frameworkien ja -kirjastojen käyttö, samoin kuin generatiivisen tekoälyn käyttö, on kiellettyä.

Kilpailijoiden on noudatettava tehtävän graafista ohjeistoa ja varmistettava sivuston responsiivisuus, tietoturvallisuus ja käyttäjäystävällisyys sekä dokumentoida työ. Tehtävässä arvioidaan teknisten, määrällisten ja laadullisten kriteerien lisäksi asiakastyöskentelyosaamista.

**Asiakkaan vaatimuksia sivustolle:**

- Responsiivisuus
- Tietoturvallisuus
- Käyttäjäystävällisyys
- Sivusto tuntuu eheältä ja sopii teemaan

## Asiakkaan kuvaus

Retro Game House on retropelimuseo, jonka omistuksessa on yli 10 000 nimikkeen peli ja pelilaite kokoelma. Epävirallisen rankingin mukaan kyseessä on Euroopan 9. suurin kokoelma. Kokoelmasta löytyy tuttuja laitteita, mutta myös harvinaisia pelilaitteita ja pelejä, joihin ei pääse tutustumaan missään muualla.

- Retro Game Housen missiona on säilyttää pelaamisen historiaa ja jakaa sitä vierailijoille.
- Retro GameHouse tarjoaa ainutlaatuisen ja harvinaisen kokemuksen retropelien maailmassa.
- Retro Game Housen päätuotteena on pelielämykset ja peli-illat työ- ja kaveriporukoille.
