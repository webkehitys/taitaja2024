# Moduuli A - Suunnittelu, asiakastyö ja projektinhallinta

**Tehtävään käytettävä kilpailuaika: 2h.**

Tässä moduulissa valmistaudut tapaamaan asiakasta yksilöllisesti. Moduulin alussa asiakas esittelee yrityksensä, verkkosivunsa ja yrityksen visionsa. Voit tehdä muistiinpanoja paperille ja kysyä tarvittaessa. Asiakasesittelyn aikana tehtäväsi on kerätä tarpeeksi tietoa tämän moduulin onnistuneen suorittamiseksi.

## Suunnittelu

Asiakas haluaa sinun suunnittelevan Retro Game Housen High Score Hall Of Fame kunniagalleria etusivun ja pelisivun rautalankamallit. Molemmista sivusta pitää tehdä niin työpöydän kun myös mobiiliversiot (yhtensä neljä rautalankamallia). Rautalankamallit voivat olla yksinkertaiset ja sisältää vain paikkamerkit (_placeholders_). Todellista sisältöä ei tarvitse lisätä. Tärkeintä on, että näytät kuinka elementit, ominaisuudet ja sivuasettelu suunnitellaan.

- Työpöydän versio 1440px leveä ja
- Mobiililaite versio 375px leveä.

Ideoi uusi verkkosivuston rakenne, joka on sekä luonteva että helppokäyttöinen, vastaten asiakkaan tarpeisiin. Keskity erityisesti pelien ja niiden tulosten visuaalisesti mielenkiintoiseen ja selkeään esittämiseen. Kun laadit rautalankamallia, käytä hyödyksi seuraavan moduulin kuvausta teknisten vaatimusten ymmärtämiseksi ja ota ne huomioon suunnittelussa, jotta saat selkeän käsityksen lopputuotteesta.

Sivustosta on tuotettava digitaaliset rautalankamallit (_wireframe_) joka esitellään asiakkaan edustajalle.

Rautalankamallit on oltava PNG- tai JPG-muodossa eivätkä ne saa olla valmiiden verkkosivujen kuvakaappauksia. Tämä tarkoittaa, että koodaaminen tässä moduulissa ei ole sallittua.

## Suunnitteluehdotus

Valmistele virallinen suunnitteluehdotus asiakkaalle, jossa kuvataan, miten korostat retropelimuseon ainutlaatuisuutta suunnitelmissasi. Ehdotuksen muoto on vapaa, mutta sen tulee olla .pdf-muodossa, lisätty finaalitehtävän Github repositoriin ja sisällettävä luomasi rautalankamallit. Nimeä tiedosto seuraavasti: `suunnitteluehdotus_etunimi_sukunimi.pdf`.

## Asiakastapaaminen

Asiakastapaamisen aikana sinulla on mahdollisuus oppia lisää sivusta ja asiakaan vaatimuksista. Esittelet luomasi suunnitteluehdotuksen ja rautalankamalleja varmistaaksesi, että asiakas hyväksyy ehdotuksesi.
Asiakastapaamisen kesto on noin 10 minuuttia/kilpailija ja ne tapahtuvat seuraavan moduulin aikana. Asiakastapaamisten järjestys arvotaan.

## Projektinhallinta

Lisäksi tässä moduulissa luodaan tekniset edellytykset tehtävän toteuttamiseksi ohjeiden mukaan. Sinun on määriteltävä GitHub-repositorio Taitaja2024-organisaation alle ja luotava README-tiedosto, johon keräät kaikki tarvittavat projektin tiedot. Varmista, että noudatat hyviä käytäntöjä README-tiedoston ja commit-viestien suhteen.

**Moduulin lopussa sinun on toimitettava:**

- Github-repositori missä on aloittavasti `README.md` tiedosto.
- Digitaaliset rautalankamallit - desktop ja mobiiliversiot (GH-repositori, `assets/wireframes` kansio).
- Suunnitteluehdotus (GH-repositori, `assets/wireframes` kansio).
