# Modul A - Planering, kundarbete och projektadministration

**Tävlingstid för uppgiften: 2h.**

I denna modul förbereder du dig för att möta kunden individuellt. I början av modulen presenterar kunden sitt företag, sin hemsida och företagets vision. Du kan göra anteckningar på papper och ställa frågor vid behov. Under kundpresentationen är din uppgift att samla in tillräckligt med information för att kunna slutföra denna modul framgångsrikt.

## Planering

Kunden vill att du ska designa wireframes för Retro Game Houses High Score Hall Of Fame-galleris startsida och spelsida. För webbplatsen ska du producera digitala trådmodeller (_wireframe_), som ska presenteras för kundens representant. Trådmodellerna kan vara förenklade och innehålla enbart platshållare (_placeholders_). Man behöver inte lägga till verkligt innehåll. Det viktigaste är att du visar hur elementen, egenskaperna och sidlayouten planeras.

Utforma en naturlig och användarvänlig webbplatsstruktur för presentation av spelresultaten och presentera spelresultaten i planen. När du gör trådmodellen, se till att kontrollera innehållet i följande modul för att få en uppfattning om slutprodukten.

Kunden vill att du planerar en framsida och en spelsida för Hall of Fame. Du ska göra både en desktop och en mobil version för båda sidorna (totalt fyra trådmodeller)

- Desktopversionen 1440px bred och
- Mobilversionen 375px bred.

Trådmodellerna ska vara PNG- eller JPG-versioner och får inte vara skärmdumpar av färdiga webbsidor. Det betyder att det inte är tillåtet att koda i denna modul.

## Designförslag

Förbered ett officiellt designförslag för kunden, som beskriver hur du kommer att betona det unika med retrospelmuseet i dina planer. Förslagets format är fritt, men det ska vara i .pdf-format, lagt till i finaluppgiftens repository på Github och innehålla de trådmodeller som du har skapat. Namnge filen enligt följande: `designförslag_förnamn_efternamn.pdf`.

## Kundmötet

Under kundmötet har du möjlighet att lära dig mer om webbplatsen och kundens krav. Du presenterar designförslaget och trådmodellerna, som du har skapat, för att säkerställa att kunden accepterar ditt förslag.
Längden för kundmötet är ca 10 minuter/tävlande och de äger rum under nästa modul. Ordningsföljden för kundmötena kommer att lottas.

## Projektadministration

Dessutom skapas i denna modul de tekniska förutsättningarna för att genomföra uppgiften enligt instruktionerna. Du ska definiera ett GitHub-repository under Mästare2024-organisationen och skapa en README-fil där du samlar all nödvändig projektinformation. Försäkra dig om att du följer god praxis angående README-filen och commit-meddelanden

**I slutet av modulen ska du leverera:**

- Ett Github-repository, som börjar med en `README.md`-fil.
- Digitala trådmodeller - desktop och mobila versioner (GH-repository, `assets/wireframes`-mapp).
- Designförslag (GH-repository, `assets/wireframes`-mapp).
