# Finaluppgift i Webbutveckling

## Allmän beskrivning av uppgiften

Finaluppgiften i Mästare 2024 är att skapa, designa och utveckla en webbplats för High Score Hall Of Fame hedersgalleriet åt Retrogamehouse. På webbplatsen visas de bästa spelresultaten per spel. Hedersgalleriet görs per spel eller evenemang och de spelare som har spelat bäst får plats på hederstavlan.

Uppgiften kräver kunskaper i HTML, CSS, Javascript och PHP version 8.2 eller senare samt SQL-databasen Mariadb 10.6.

Användning av CSS-ramverk och bibliotek samt generativ AI är förbjuden.

De tävlande ska följa uppgiftens grafiska anvisningar och se till att webbplatsen är responsiv, datasäker och användarvänlig, samt dokumentera arbetet. Utöver tekniska, kvantitativa och kvalitativa kriterier bedöms kunnandet i kundservice i uppgiften.

**Kundens krav på webbplatsen:**

- Responsivitet
- Datasäkerhet
- Användarvänlighet
- Webbplatsen känns enhetlig och passar in i temat

Alla behövliga resurser är tillgängliga på GitHub: https://github.com/Taitaja2024/final

## Beskrivning av kunden

Retro Game House är ett retrospelmuseum, som äger en samling på över 10 000 spel och spelutrustningar, vilken är den största och mest omfattande samlingen i Finland. Enligt en inofficiell ranking är det den 9:e största samlingen i Europa. Samlingen innehåller välbekant utrustning, men också sällsynta spelutrustningar och spel, som man inte får bekanta sig med någon annanstans.

- Retro Game Houses mission är att bevara spelandets historia och dela den med besökarna.
- Retro Game House erbjuder en unik och sällsynt upplevelse i retrospelens värld.
- Retro Game Houses huvudprodukt är spelupplevelser och spelkvällar för jobb- och kompisgäng.
